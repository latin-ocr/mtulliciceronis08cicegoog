12 LAELIUS [VIII. 26

27 quid est, id est verum et voluntarium. Quapropter a

natura mihi videtur potiusquam ab indigentia orta ·
amicitia, applicatione magis animi cum quodam sensu
amandi, quam cogitatione quantum illa res utilitatis
esset habitura. Quod quidem quale sit, etiam in bestiis
quibusdam animadverti potest, quae ex se natos ita
amant ad quoddam tempus et ab eis ita amantur, ut
facile earum sensus appareat. Quod in homine multo
est evidentius, primum exea caritate quae est inter
natos et parentis, quae dirimi nisi detestabili scelere
non potest, deinde cum similis sensus exstitit amoris,
si aliquem nacti sumuS, cuius cum moribus et natura
congruamus, quod in eo quasi lumen aliquod probitatis

28 et virtutis perspicere videamur] Nihil est enim virtute
amabilius, nihil quod magis alliciat ad diligendum:
quippe cum propter virtutem et probitatem etiam eos
quos numquam vidimus, quodam modo diligamus. Quis
est qui C. Fabrici, Μ’. Curi non cum caritate aliqua
benevola memoriam usurpet, quos numquam viderit?
Quis autem est qui Tarquinium Superbum, qui Sp.
Cassium, Sp. Maelium non oderit? Cum duobus du·
cibus de imperio iu Italia est decertatum, Pyrrho et
Hannibale 3 ab altero propter probitatem eius non
nimis alienos animos habemus, alterum propter crudeli-
tatem semper haec civitas oderit.

29 IX. Quod si tanta vis probitatis est, ut eam vel in
eis, quos numquam vidimus, vel, quod maius est, in
hoste· ctiam diligamus, quid mirum est, si animi homi-
num moveantur, cum eorum, quibuscum usu coniuncti
esse possunt, virtutem et bonitatem perspicere videan-
tur? Quamquam confirmatur amor et beneficio accepto
et studio perspecto et consuetudine adiuncta, quibus

 

